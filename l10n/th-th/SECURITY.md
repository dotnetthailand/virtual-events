## ความปลอดภัย

Microsoft ให้ความสำคัญกับความปลอดภัยของผลิตภัณฑ์และบริการซอฟต์แวร์ของเราอย่างจริงจัง ในที่นี้รวมถึงที่เก็บซอร์สโค้ดทั้งหมดที่จัดการผ่าน GitHub organization ของเรา ได้แก่ [Microsoft](https://github.com/Microsoft), [Azure](https://github.com/azure), [DotNet](https://github.com/dotnet), [AspNet](https://github.com/aspnet), [Xamarin](https://github.com/xamarin) และ [GitHub organization](https://opensource.microsoft.com/)

หากคุณเชื่อว่าคุณพบช่องโหว่ด้านความปลอดภัยในที่เก็บซอร์สโค้ดของ Microsoft ที่ตรงตาม[คำจำกัดความของช่องโหว่ด้านความปลอดภัยของ Microsoft](https://docs.microsoft.com/en-us/previous-versions/tn-archive/cc751383(v=technet.10)) โปรดรายงานให้เราทราบตามรายละเอียดที่อธิบายไว้ด้านล่าง

## การรายงานปัญหาด้านความปลอดภัย

** โปรดอย่ารายงานช่องโหว่ด้านความปลอดภัยผ่าน GitHub สาธารณะ **

โปรดรายงานไปยัง Microsoft Security Response Center (MSRC) ที่ [https://msrc.microsoft.com/create-report](https://msrc.microsoft.com/create-report)

หากคุณต้องการส่งรายงานโดยไม่ต้องเข้าสู่ระบบ ให้ส่งอีเมลไปที่ [secure@microsoft.com](mailto:secure@microsoft.com) ถ้าเป็นไปได้ให้เข้ารหัสข้อความของคุณด้วยคีย์ PGP ของเรา ซึ่งดาวน์โหลดได้จาก[หน้าคีย์ PGP ของ Microsoft Security Response Center](https://www.microsoft.com/en-us/msrc/pgp-key-msrc)

คุณควรได้รับคำตอบภายใน 24 ชั่วโมง หากคุณไม่ได้รับคำตอบภายในเวลาดังกล่าวด้วยเหตุผลบางประการ โปรดติดตามทางอีเมลเพื่อให้แน่ใจว่าเราได้รับข้อความต้นฉบับของคุณ สามารถดูข้อมูลเพิ่มเติมได้ที่ [microsoft.com/msrc](https://www.microsoft.com/msrc)

โปรดใส่ข้อมูลที่ร้องขอตามรายการด้านล่าง (เท่าที่คุณสามารถให้ได้) เพื่อช่วยให้เราเข้าใจลักษณะและขอบเขตของปัญหาได้ดีขึ้น:

 * ประเภทของปัญหา (เช่น buffer overflow, SQL injection, cross-site scripting ฯลฯ )
 * Path แบบเต็มของไฟล์ต้นฉบับที่เกี่ยวข้องกับการเกิดปัญหา
 * ตำแหน่งของซอร์สโค้ดที่ได้รับผลกระทบ (tag/branch/commit or direct URL)
 * การกำหนดค่าพิเศษใด ๆ ที่จำเป็นในการจะทำให้เกิดปัญหาอีกครั้ง
 * คำแนะนำทีละขั้นตอนในการจะทำให้เกิดปัญหาอีกครั้ง
 * หลักฐานพิสูจน์แนวคิดหรือโค้ดตัวอย่างที่สามารถทำให้เกิดปัญหา (ถ้าเป็นไปได้)
 * ผลกระทบของปัญหา รวมถึงวิธีที่ผู้โจมตีอาจใช้ประโยชน์จากปัญหานี้

ข้อมูลนี้จะช่วยให้เราวิเคราะห์รายงานของคุณได้รวดเร็วยิ่งขึ้น

หากคุณกำลังรายงานข้อผิดพลาด การรายงานที่สมบูรณ์มากขึ้นสามารถมีส่วนช่วยให้ได้รับรางวัลที่สูงขึ้น โปรดไปที่หน้า [Microsoft Bug Bounty Program](https://microsoft.com/msrc/bounty) สำหรับรายละเอียดเพิ่มเติมเกี่ยวกับโปรแกรมการให้รางวัลในปัจจุบันของเรา

## ภาษาที่ต้องการ

เราต้องการให้การสื่อสารทั้งหมดเป็นภาษาอังกฤษ

## นโยบาย

Microsoft ปฏิบัติตามหลักการของ [Coordinated Vulnerability Disclosure](https://www.microsoft.com/en-us/msrc/cvd)
