# แนวทางปฏิบัติสำหรับกิจกรรมเสมือนจริง

## สำหรับผู้จัดงาน

ในฐานะผู้จัดกิจกรรมและมอบประสบการณ์แก่ผู้ร่วมงาน เราพยายามที่จะมอบประสบการณ์ที่เป็นมิตรและเป็นมืออาชีพให้กับทุกคน โดยไม่คำนึงถึงเพศ, รสนิยมทางเพศ, ลักษณะทางกายภาพ, ความพิการ, อายุ, เชื้อชาติหรือศาสนา เราไม่ยอมให้มีพฤติกรรมที่ทำให้เสื่อมเสียต่อเพศ, เชื้อชาติ, รสนิยมทางเพศหรือความทุพพลภาพ หรือพฤติกรรมใด ๆ ที่อาจถือเป็นการคุกคามหรือเลือกปฏิบัติ ทุกกคนต้องรับผิดชอบในการรับรู้และปฏิบัติตามมาตรฐานของเราและเราสนับสนุนให้ทุกคนช่วยกันสร้างสภาพแวดล้อมที่อบอุ่นและปลอดภัย

โปรดรายงานข้อกังวลเกี่ยวกับกิจกรรมหรือหรือพฤติกรรมใด ๆ ที่น่าสงสัยหรือก่อกวนต่อทีมจัดงานเพื่อให้สามารถแก้ไขปัญหาได้ทันที

## ค่านิยมของเรา

ในการมีปฏิสัมพันธ์ตลอดกิจกกรม เราปรารถนาและสนับสนุนค่านิยมเหล่านี้:

* เป็นมิตรและเปิดรับ
  * ฟังอย่างมีจุดมุ่งหมาย, เปิดพื้นที่สำหรับความต้องการสื่อสารของผู้อื่น
  * ถามตัวเองว่าคุณจะทำให้ชีวิตของคนอื่นง่ายขึ้นได้อย่างไร
* อดทน
  * โปรดจำไว้ว่าผู้คนมีรูปแบบการสื่อสารและความชอบที่แตกต่างกัน
  * รับรู้ว่าไม่ใช่ทุกคนที่กำลังใช้ภาษาแม่ของตนในการสื่อสาร (ความหมายและน้ำเสียงอาจสูญหายไปในการแปลความ)
* รอบคอบ
  * คิดเสมอว่าคนอื่นจะตีความคำพูดของคุณอย่างไรได้บ้าง - การสื่อสารที่มีประสิทธิผลและชัดเจนต้องใช้ความพยายาม!
  * จำไว้ว่าบางครั้งสิ่งที่ดีที่สุดคือการงดแสดงความคิดเห็นใด ๆ ทั้งสิ้น
* ให้ความเคารพและยอมรับ
  * เคารพความแตกต่างของความคิดเห็น
  * พยายามเชื่อมโยงและเข้าใจอย่างไม่ประณามหรือวิพากษ์วิจารณ์
  * พยายามใส่ใจในการรวมคนที่แตกต่างจากคุณ
* เปิดกว้างและอยากรู้อยากเห็น
  * ตีความเจตนาและความหมายของคำพูดหรือคำถามของผู้อื่นไปในทางดีและสุจริตใจ
  * ถามคำถามเพื่อที่จะเข้าใจ ไม่ใช่ต่อต้าน
  * เน้นการเรียนรู้อย่างต่อเนื่อง – เรียนรู้มากขึ้นในสิ่งที่คุณรู้อยู่แล้ว, เรียนรู้และจัดการกับสิ่งใหม่ ๆ ที่คุณไม่เคยรู้มาก่อน, ถามผู้อื่นเกี่ยวกับความเชี่ยวชาญของพวกเขาเพื่อพัฒนาตัวเองให้รู้ลึกซึ้งยิ่งขึ้น

สรุป:

* ปฏิบัติต่อทุกคนด้วยความเคารพ, เมตตาและเอาใจใส่
* ใช้ภาษาที่เป็นมิตรและยอมรับ
* มีความรอบคอบในการสื่อสารแบบตัวต่อตัวและออนไลน์
* ไม่เป็นคนที่ชอบทำลายหรือยั่วยุผู้อื่น
* ยอมรับคำวิจารณ์ที่สร้างสรรค์อย่างนอบน้อม
* ฟังอย่างมีจุดมุ่งหมาย, เปิดพื้นที่สำหรับความต้องการสื่อสารของผู้อื่น ให้เกียรติพวกเขาด้วยการปรับในส่วนของคุณเพื่ออำนวยความสะดวกแก่ผู้อื่น
* ติดต่อผู้จัดงานหากคุณต้องการอะไร